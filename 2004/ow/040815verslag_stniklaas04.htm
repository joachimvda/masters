<html>

<head>
<link rel="stylesheet" type="text/css" href="stylesheet.css">
<meta http-equiv="Content-Language" content="fr-be">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>verslag St-Niklaas</title>
</head>

<body bgcolor="#E8E8E8">

<p align="center">
<font face="Verdana" style="font-size: 14pt; text-decoration: underline; font-style: italic" color="#336699">Verslag 
St-Niklaas, zondag 15 augustus.</font></p>

<p class="MsoNormal" style="text-align: justify"><font face="Verdana" size="2">
<span lang="NL-BE">Een prachtige dag vandaag, lekker warm, ideale 
watertemperatuur, een ook wederom een prachtige locatie om een doortocht te 
organiseren. Plaats van afspraak was het recreatiedomein DE STER in Sint-Niklaas. 
De wedstrijden werden gespreid over een ganse dag, in de voormiddag de seniores 
B,C,D en E, in de namiddag de iets jongere zwemmers tot en met seniors A. De 
wedstrijd zelf stond onder leiding van Henri van Damme, geassisteerd door Franky 
Vanderrijst. Toch wel even vermelden dat de organisatie goed in elkaar zat, het 
enige minpunt aan De Ster is het overvloedig aanwezig zijn van wespen, maar daar 
is nu eenmaal niets aan te doen daar. Ook veel deelnemers vandaag: WZK had 241 
deelnemers, en ook nog 12 aflossingsploegen die ingeschreven waren.</span></font></p>
<p class="MsoNormal" style="text-align: justify"><font face="Verdana" size="2">
<span lang="NL-BE">De wedstrijd dan. Snelste tijden bij de 1000m werden 
gezwommen door de ‘oudjes’. Bij de heren vrije slag was het Jordi van Engelen 
van RSCM die zich sterk moest verweren tegen thuiszwemmer Rudi Frankinouille, 
van WZK dus, die een tijd van 13.38 liet optekenen. Jordi won toch nog in een 
tijd van 13.24, een tijd die er toch wel volgens mij op wijst dat de 1000m iets 
langer uitgevallen was. De derde beste tijd werd in de namiddag gezwommen door 
Jelle Depoortere van KZK Kortrijk, hij zette een sterke 13.48. Bij de dames was 
het Mieke Smet die sterk voor de dag kwam. Eerst won ze met de damesploeg de 
aflossing, en even later lag ze wederom in het water voor haar eigen wedstrijd. 
Met een tijd van 13.17 was ze meer dan een minuut sneller dan haar naaste 
achtervolgers, zowel in voor- als in de namiddag. De tweede en derde tijd werden 
gezwommen bij de miniemen, door Julie Bauwens van AST en Jana Bahnmuller van 
FIRST. Julie zwom 14.21 en Jana zwom 14.25 over de 1000m. </span></font></p>
<p class="MsoNormal" style="text-align: justify"><font face="Verdana" size="2">
<span lang="NL-BE">Op de 1000m schoolslag heren was het miniem Steen Groebbens 
van AST die zich de snelste toonde. Hij zette een tijd neer van 18.25, en klopte 
zo Rudi Michiels van DDAT (18.39) en Marlon van Gremberghe van ZCK Koewacht uit 
Nederland, die 18.40 zwom. Op de 1000m ss dames werd er enorm hard gezwommen bij 
de miniemen. Een nek aan nek race werd het daar tussen drie meisjes van Wase 
Zwemkring. Shana Vereecken won voor ploeggenootjes Elke Thierens en Katja Boons. 
De tijden waren sneller dan de jongens: respectievelijk 17.00, 17.34 en 17.41.</span></font></p>
<p class="MsoNormal" style="text-align: justify">
<span lang="NL-BE" style="font-size: 10pt; font-family: Verdana">De 2000m 
wedstrijden waren enkel voor de kadetten, juniores en seniors A. op de vrije 
slag heren werd er bij de wedstrijd tussen juniores en Seniores A enorm hard 
gezwommen van bij de start. Een kopgroep van vijf sprintte voor de prijzen, en 
Steven Hermans van Brabo toonde zich de sterkste, voor Olivier en Frederic 
London van RVN. Bij de vrije slag dames was het Karen Lioen van KZK die de 
snelste was, voor Klara Bauwens van AST en Lorianne Six van BCSG. De tijden 
lagen dicht bij elkaar, gaande van 29.27 naar 29.28 en 29.35. De 2000m 
schoolslag heren was een kolfje naar de hand van Lukas Spitaels van CHAT. Hij 
won met een tijd van 33.52 voor eeuwige rivaal Tom Saeys van VWZ, die een tijd 
van 35.44 neerzette. De derde plaats was voor Gino van Damme van ZCK Koewacht 
die 36.08 zwom over de twee toeren. Bij de dames was het de Nederlandse Anouk 
Meesen die met haar tijd van 37.39 net geen drie minuten voorsprong had op Yana 
Vanderrijst van FIRST en Evelien Regniers van DDZZ. Yana zwom 40.36 en Evelien 
40.45. Hieronder nog een korte samenvatting van de gezwommen podia.</span></p>
<p align="center"><font face="Verdana" size="2"><b>S.H.</b></font></p>

</body>

</html>