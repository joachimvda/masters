<html>

<head>
<link rel="stylesheet" type="text/css" href="stylesheet.css">
<meta http-equiv="Content-Language" content="fr-be">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>verslag Willebroek 1</title>
</head>

<body bgcolor="#E8E8E8">

<p align="center">
<font face="Verdana" style="font-size: 14pt; text-decoration: underline; font-style: italic" color="#336699">Verslag 
Willebroek, zaterdag 08 augustus.</font></p>

<p class="MsoNormal" align="justify"><font face="Verdana" size="2">
<span lang="NL-BE">Een bijzonder mooie dag was het op de jaarlijkse open water 
wedstrijd aan de watersportbaan in Hazewinkel, georganiseerd voor de Verenigde 
Willebroekse Zwemclub. Het moet toch wel gezegd worden dat er weinig betere 
locaties zijn in België om een openwater wedstrijd te organiseren, maar het is 
toch ieder jaar weer genieten. Ook aan het aantal deelnemers was beduidend hoger 
dan het gemiddelde van de voorafgaande wedstrijden in juli: vandaag waren er 
maar liefst 298 starten, net de kaap van de 300 niet overschreden dus. Met 
temperaturen boven de 30° C en een watertemperatuur van 25.3° C was het voor 
sommigen toch wel net iets te warm. De wedstrijd van vandaag stond onder leiding 
van Gustaaf Douwen, u weet wel, de man die u bij de start aanmaande tot een 
sportieve wedstrijd. Een sterk internationaal bezette wedstrijd, ook weer dit 
jaar, met vele zwemmers uit Nederland, enkele Duitsers, en ook een delegatie 
vanuit het Spaanse Andalusië. </span></font></p>
<p class="MsoNormal" align="justify"><font face="Verdana" size="2">
<span lang="NL-BE">Geen wonder natuurlijk, als men weet dat er geld te verdienen 
is bij het verbreken van één van de baanrecords. Dit jaar waren er vier 
baanrecords die enkele seconden ( en soms zelfs vele seconden) aangepast werden. 
Onze webmaster en één van de grootste talenten van België, Brian Ryckeman, nam 
twee records voor zijn rekening, en ging zo met de helft van de prijzenpot naar 
huis. In de voormiddag verbeterde hij zijn eigen record op de 5000m aanzienlijk, 
en stelde het op 58min08sec. en zwom zo de Spaanse tegenstand op ruim twee 
minuten. Om even te vergelijken: twee jaar geleden stond het baanrecord op naam 
van het Nederlandse toptalent Maarten van der Weijden met een tijd van 
1uur0min22sec, dus Brian heeft hier in zijn eentje op twee jaar meer dan 2 
minuten afgepeuzeld. In de namiddag verpulverde hij het record op de 2000m vrije 
slag tot een bijzonder snelle 22min54sec, maar kreeg onderweg even veel 
tegenstand van de Nederlandse EJK-deelnemer open water Sebastiaan Reijnen… die 
net niet aan het baanrecord van de juniors raakte. Hij finishte in 23min39 en 
kreeg zo toch driekwart minuut aan de broek gesmeerd. Bij de 1000m vrije slag 
Senior C was het Jordi van Engelen van RSCM Mechelen die ook een grabbel deed 
naar het prijzengeld, en het baanrecord van 12min57 op 12min35 bracht. Ook Linda 
De Keyser van KZK Kortrijk pikte een baanrecordje mee, en dit bij de 1000m vrije 
slag Senior D. Zij zwom een tijd van 15min18sec. waarvoor alleen proficiat.</span></font></p>
<p class="MsoNormal" align="justify"><font face="Verdana" size="2">
<span lang="NL-BE">Maar Willebroek is natuurlijk meer dan baanrecords en geld, 
en zweten in een verstikkende zon. Getuige hiervan is de 1<sup>ste</sup> editie 
van de zwemjogging die de club organiseerde na de gebruikelijke wedstrijden. Met 
een indrukwekkend aantal deelnemers van 139, was dit een enorm succes voor de 
mensen van Willebroek. Één van de (weinige) nadelen van de wedstrijd van 
vandaag, waren de wespen die toch wel overvloedig aanwezig waren, de mensen van 
het Rode Kruis zullen hun handen vol hebben gehad. Dit keer zal er hieronder 
geen korte bespreking verschijnen, omdat er zoveel afstanden gezwommen werden, ( 
5000-2000-1000m) en het dan niet echt meer een korte bespreking zou worden. 
Hiervoor verwijs ik u naar de uitslag, verder op de site. </span></font></p>
<p class="MsoNormal" align="justify"><font face="Verdana" size="2">
<span lang="NL-BE">En voor ik het vergeet te vermelden, <br>
EEN GELUKKIGE VERJAARDAG AAN JOYCE VAN LOO die vandaag 17 werd.</span></font></p>
<p class="MsoNormal" align="center"><b><font face="Verdana" size="2">
<span lang="NL-BE">&nbsp;</span></font><span lang="NL-BE" style="font-size: 10pt; font-family: Verdana">S.H.</span></b></p>

</body>

</html>